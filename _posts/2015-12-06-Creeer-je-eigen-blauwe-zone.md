---
layout: post
title: Creeër je eigen blauwe zone
tags: voeding, lifestyle, blauwezone, voeding, gezond, veroudering
---
### Intro ###

William Cortvriendt heeft na zijn boek 'Hoe word je 100?' een nieuw boek uitgebracht: 'Maak je niet dik'.
Vorige week was de presentatie van zijn nieuwe boek met een lezing, die ik bijgewoond heb.

Een arts die bezig is met preventie, bewustwording van gezond leven om veroudering te vertragen en ziektes te voorkomen en zelfs terug te draaien!
In plaats van pas in actie te komen als iemand al ziek is.

### Who wants to live forever? ###
Net als Kris Verburgh van de Voedselzandloper is zijn hoofdthema het vertragen van de veroudering. Dan denkt men al snel aan het zeer oud worden, 100+, en wil je dat wel?
Wat belangrijker daarbij is, is het gezonder en fitter ouder worden en dan gaat het al om de leeftijd bij 60-70, 70-80.

 
Dus in plaats van de hele dag in een (rol)stoel achter de geraniums te zitten, met een batterij aan pillen tegen de diverse ziekten en hun bijwerkingen,
heb je nog een actief en fit leven samen met mensen om je heen die ook nog fit zijn en waar je veel plezier mee hebt.
Wellicht ben je dan zelfs nog niet met pensioen omdat je nog teveel energie hebt, je (vrijwilligers)werk leuk vindt en wil bijdragen aan de maatschappij, er middenin staan.  

### Blauwe zones ###
Er zijn vijf plekken op de wereld waar mensen gezonder oud en ouder worden dan gemiddeld. Wetenschappers hebben onderzoek gedaan waar dat door komt (National Geograpic 2008).
Wat opvalt bij deze mensen is:


- dagelijkse ontspanning
- fysiek & mentaal actief (geen pensioen)
- een hecht sociaal netwerk
- niet roken en matig alcohol
- gezonde voeding

### Versuikering ###
Zoals de laatste tijd vaker in het nieuws te lezen is, is een van de problemen suiker en de indirecte suikers (glucose), onder andere in de vorm van veel koolhydraten.
Ik kom zo nog terug op koolhydraten en (intens) sporten.

Suiker maakt eiwitten stijf. En eiwitten zitten door je hele lijf! Je ziet het aan de huid die krakelee wordt maar immuuncellen worden er ook minder actief van, wat bevordelijk is voor kanker.
"Glucose is candy for cancer."

Als je suiker eet, krijgt je lijf een flinke glucosepiek, die gedeeltelijk verbruikt wordt en de rest wordt in vet omgezet. Na ongeveer 1,5 tot 2 uur krijg je een glucosedal, onder je standaardnivo, waardoor je flink honger krijgt en weer gaat eten.
Je lijf schreeuwt om suiker.
Bij gezonder (suikerarm) eten, gaat het geleiderlijker zonder piek en zonder diep dal. Na ongeveer drie uur zit je glucosenivo op de nullijn en begin je wat trek te krijgen. Voor de meesten net de tijd van de volgende maaltijd. 

### Voorkomen ###
Om ziekten te voorkomen en een gezondere levenstijl na te streven wordt het volgende aanbevolen:


- minder pasta/koolhydraten
- meer groente
- meer eiwitten, vet en vezels
- minder suiker en frisdrank
- niet veel vruchtensappen. De vezels van het fruit aan het sap toevoegen (of erin latenj) zorgt ervoor dat de fruitsuikers geleidelijker opgenomen worden
- al dente groente
- zuurder eten, bv. dressings
- rood vlees is goed, alleen niet elke dag en een beetje
- wit vlees en vis zijn gezond

**Eerdere berichten over weinig vet eten kloppen niet.**

Een dieet waarbij onbeperkt gegeten kon worden van natuurlijke, verse voeding, volvette producten en een beperking van koolhydraten,
bleek na zes maanden al een betere totale gezondheid op te leveren met betere nivo's van glucose en cholesterol; in vergelijking met een typisch dieet van beperking in vet en calorieën.
  
Daarnaast is bewegen zeer goed, onder ander voor het brein!
Dementie neemt af bij als men actief wordt. Aanraders zijn activiteiten die je leuk vindt, die je dus (je hele leven) blijft doen.
Voorbeelden zijn: dansen, muziek maken, puzzelen en bordspellen. "Use it or lose it".
Afvallen werkt bij velen niet als men het eetpatroon niet aanpast, dan is het bewegen snel gecompenseerd door het eten erna. 

Cortvriendt raadt aan om je te laten testen bij je huisarts: 
HbA1c - een diabetestest. Om te weten hoe het met je bloedsuiker staat, voordat je er last van krijgt.

### Tot slot ###
De lezing vond ik zeer interessant en duidelijk gegeven. Terwijl de details van voeding complex kunnen zijn, weet William Cortvriendt het overtuigend en inspirerend te vertellen.
Zo ook in zijn boek "Maak je niet dik". Het leest makkelijk en is duidelijk (met verwijzingen naar de wetenschappelijke artikelen). Een aanrader om je verder te verdiepen in een gezonde levensstijl, je gezonde toekomst.

Wil je meer wetenschappelijke uitleg, dan is zijn eerdere boek "Hoe word je 100?" een aanrader, of "De Voedselzandloper" van Kris Verburgh.

Dit bood mij ook de kans om een paar vragen te stellen en die mij al een tijdje bezig hielden.

### Vragen ###
1. Koolhydraten bij intens sporten. Dit houdt mij al even bezig. (Kracht)sporters eten veel koolhydraten (naast eiwitten) als voeding voor de spieren.
Veel van hun hebben zich ook verdiept in voeding. Al lijkt het in tegenspraak met het bovenstaande en de voedingszandloper.
De uitleg van William Cortvriendt:   
Koohydraten, je moet ze gebruiken anders worden ze omgezet in vet.
Maar, er blijkt nog een buffer opslag te zijn: in de lever of de spieren. Als men veel spieren heeft, pakken de spieren de koolhydraten als eerste (voordat ze in vet omgezet worden) en slaan ze op om ze snel toegankelijk te hebben.

2. Is voeding persoonlijk?
Ja dus. De een heeft bijvoorbeeld meer aanleg om dik te worden. Je lichaam geeft aan wat goed bij je werkt, waar je behoefte aan hebt.
Ook of je twee of drie maaltijden per dag nodig hebt, of het zelfs in meer kleine maaltijden op moet delen.
Bij het overgaan op de gezonde levensstijl zal het bij de een dan ook sneller tot resultaten leiden dan bij de ander. 
Mijn ervaring is dat het lastige is dat het geleidelijk gaat en ook in je lijf, zonder dat je er direct bewust van bent.

### Links ###

Hieronder enkele links: 

Van Culicool namens wie ik naar de lezing ben geweest, een mooie site met gezonde (paleo) recepten en programma's om je te helpen met een nieuwe gezonde leefstijl.

Van uitgeverij Lucht die de lezing organiseerde in een mooie locatie, met een verwijzing naar het boek "Maak je niet dik" van William Cortvriendt.

Het boek "De Voedselzandloper" heeft mij bewust gemaakt van deze nieuwe levensstijl.

En ten slotte een link naar mijn Facebookpagina "Bob's crazy kitchen" met recepten en tips over voeding: niet moeilijk om wat lekkers op tafel te zetten.
 

- [http://culicool.nl/](http://culicool.nl/)
- [http://www.uitgeverijlucht.nl/boeken/maak-je-niet-dik](http://www.uitgeverijlucht.nl/boeken/maak-je-niet-dik)
- [http://www.voedselzandloper.com/](http://www.voedselzandloper.com/)
- [https://www.facebook.com/Bobscrazykitchen/](https://www.facebook.com/Bobscrazykitchen/)
 
 
